{
  "id": "152/2006",
  "type": "statute",
  "title": "Lög um ættleiðingarstyrki",
  "status": "in_force",
  "issued_date": "2006-12-15",
  "url": "https://www.althingi.is/lagas/nuna/2006152.html",
  "description": "Tóku gildi 1. janúar 2007.",
  "provisions": [
    {
      "provision_ref": "1",
      "section": "1",
      "content": "Gildissvið.\nLög þessi taka til fjárstyrkja úr ríkissjóði til kjörforeldra sem ættleitt hafa erlent barn eða börn í samræmi við lög um ættleiðingar. Lög þessi taka ekki til alþjóðlegra fjölskylduættleiðinga.\nII. kafli. Stjórnsýsla.",
      "metadata": {
        "source_anchor": "G1",
        "section_format": "article"
      }
    },
    {
      "provision_ref": "2",
      "section": "2",
      "content": "Yfirstjórn.\n[Ráðherra] fer með yfirstjórn ættleiðingarstyrkja samkvæmt lögum þessum.\nL. 126/2011, 442. gr.",
      "metadata": {
        "source_anchor": "G2",
        "section_format": "article"
      }
    },
    {
      "provision_ref": "3",
      "section": "3",
      "content": "Framkvæmdaraðili.\n[Ráðherra] ákveður með reglugerð hvaða aðila hann felur framkvæmd laga þessara.\nKostnaður vegna ættleiðingarstyrkja í lögum þessum greiðist úr ríkissjóði samkvæmt fjárlögum hverju sinni.\nL. 162/2010, 34. gr.",
      "metadata": {
        "source_anchor": "G3",
        "section_format": "article"
      }
    },
    {
      "provision_ref": "4",
      "section": "4",
      "content": "Kæruheimild.\nÁkvörðun um synjun ættleiðingarstyrks og leiðréttingu á greiðslum skv. 8. gr. er heimilt að kæra til [ráðherra]. Um kæru gilda ákvæði VII. kafla stjórnsýslulaga, nr. 37/1993.\nL. 162/2010, 34. gr.\nIII. kafli. Greiðsla ættleiðingarstyrks.",
      "metadata": {
        "source_anchor": "G4",
        "section_format": "article"
      }
    },
    {
      "provision_ref": "5",
      "section": "5",
      "content": "Greiðsla og skilyrði styrks.\nÆttleiðingarstyrkur er eingreiðsla sem er greidd út samkvæmt umsókn kjörforeldra þegar erlend ættleiðing hefur verið staðfest hér á landi eða ættleiðingarleyfi hefur verið gefið út hér í samræmi við ákvæði laga um ættleiðingar.\nKjörforeldrar sem hafa fengið útgefið forsamþykki í samræmi við lög um ættleiðingar eiga einir rétt á ættleiðingarstyrk. Þessi réttur er ekki framseljanlegur.",
      "metadata": {
        "source_anchor": "G5",
        "section_format": "article"
      }
    },
    {
      "provision_ref": "6",
      "section": "6",
      "content": "Umsókn um styrk.\nKjörforeldrar skulu sækja um ættleiðingarstyrk á þar til gerðum eyðublöðum. Sækja skal um styrk innan sex mánaða frá því að erlend ættleiðing er staðfest hér á landi eða ættleiðingarleyfi gefið út hér í samræmi við lög um ættleiðingar. Réttur til ættleiðingarstyrks fellur niður að þessum tíma liðnum.\nÁkveða skal með reglugerð sem [ráðherra] setur hvaða gögn skuli fylgja með umsókn um ættleiðingarstyrk.\nL. 162/2010, 34. gr.",
      "metadata": {
        "source_anchor": "G6",
        "section_format": "article"
      }
    },
    {
      "provision_ref": "7",
      "section": "7",
      "content": "Fjárhæð styrks.\nFjárhæð ættleiðingarstyrks nemur 480.000 kr. Fjárhæð styrksins skal endurskoðuð í tengslum við afgreiðslu fjárlaga á tveggja ára fresti. [Ráðherra] setur í reglugerð ákvæði um endurskoðaða fjárhæð styrksins.\nEf kjörforeldrar hafa ættleitt fleiri en eitt barn samtímis er veittur styrkur vegna hvers barns umfram eitt sem nemur 20% af fjárhæð skv. 1. mgr.\nL. 162/2010, 34. gr. Rg. 950/2007, sbr. 1198/2008 og 1467/2023.",
      "metadata": {
        "source_anchor": "G7",
        "section_format": "article"
      }
    },
    {
      "provision_ref": "8",
      "section": "8",
      "content": "Leiðrétting á greiðslum.\nHafi styrkþegi ranglega fengið ættleiðingarstyrk skal hann endurgreiða þá fjárhæð sem ofgreidd var.\nIV. kafli. Ýmis ákvæði.",
      "metadata": {
        "source_anchor": "G8",
        "section_format": "article"
      }
    },
    {
      "provision_ref": "9",
      "section": "9",
      "content": "Reglugerð.\n[Ráðherra] setur reglugerð um nánari framkvæmd laga þessara.\nL. 162/2010, 34. gr. Rg. 950/2007, sbr. 1198/2008.",
      "metadata": {
        "source_anchor": "G9",
        "section_format": "article"
      }
    },
    {
      "provision_ref": "10",
      "section": "10",
      "content": "Gildistaka.\nLög þessi öðlast gildi 1. janúar 2007.\nRétt til styrks samkvæmt lögum þessum eiga kjörforeldrar barna sem ættleidd eru eftir gildistöku laganna.",
      "metadata": {
        "source_anchor": "G10",
        "section_format": "article"
      }
    }
  ]
}
