{
  "id": "84/2023",
  "type": "statute",
  "title": "Lög um vernd mikilvægra innviða á Reykjanesskaga",
  "status": "in_force",
  "issued_date": "2023-11-14",
  "url": "https://www.althingi.is/lagas/nuna/2023084.html",
  "description": "Tóku gildi 14. nóvember 2023 nema 4. gr. sem tók gildi\n1. janúar 2024. Lögin falla úr gildi 31. desember 2026 nema 1.&ndash;3. gr. og\n3. mgr. 5. gr. sem falla úr gildi 1. janúar 2026.",
  "provisions": [
    {
      "provision_ref": "1",
      "section": "1",
      "content": "Markmið, gildissvið o.fl.\nMarkmið laga þessara er að verja mikilvæga innviði og aðra almannahagsmuni á Reykjanesskaga fyrir hugsanlegum afleiðingum eldsumbrota.\nLög þessi gilda um nauðsynlegar framkvæmdir í þágu almannavarna á Reykjanesskaga eftir því sem nánar greinir í ákvæðum laganna.\nRíkislögreglustjóri fer með framkvæmd aðgerða sem tekin er ákvörðun um á grundvelli laga þessara.",
      "metadata": {
        "source_anchor": "G1",
        "section_format": "article"
      }
    },
    {
      "provision_ref": "2",
      "section": "2",
      "content": "Nauðsynlegar framkvæmdir í þágu almannavarna.\nRáðherra sem fer með málefni almannavarna er heimilt, að fenginni tillögu ríkislögreglustjóra, að taka ákvörðun, eina eða fleiri, um nauðsynlegar framkvæmdir í þágu almannavarna sem miða að því að koma í veg fyrir að mikilvægir innviðir og aðrir almannahagsmunir verði fyrir tjóni af völdum náttúruvár sem tengist eldstöðvakerfum á Reykjanesskaga.\nNauðsynlegar framkvæmdir sem falla undir 1. mgr. eru:\n1. uppbygging varnargarða,\n2. gerð varnarfyllinga yfir veitumannvirki,\n3. gröftur leiðarskurða.\nTillaga ríkislögreglustjóra skv. 1. mgr. skal að lágmarki fela í sér mat á nauðsyn viðkomandi framkvæmda m.a. með tilliti til þeirra hagsmuna sem til stendur að verja ásamt tæknilegri lýsingu mannvirkjanna, fyrirhugaðri staðsetningu þeirra og kostnaðaráætlun að því marki sem hún liggur fyrir.\nÁkvæði 25. gr. laga um almannavarnir, nr. 82/2008, gilda um framkvæmd ákvarðana skv. 1. mgr. þessa ákvæðis, þar á meðal um heimild til leigunáms og um ákvörðun bóta og samkomulag um bætur fyrir tjón vegna framkvæmda skv. 1. mgr. Áskilnaður 25. gr. laga um almannavarnir um að hættu- eða neyðarstigi hafi verið lýst yfir gildir þó ekki.\nÁkvörðun ráðherra samkvæmt þessari grein er endanleg á stjórnsýslustigi.",
      "metadata": {
        "source_anchor": "G2",
        "section_format": "article"
      }
    },
    {
      "provision_ref": "3",
      "section": "3",
      "content": "Samráð vegna ákvarðana um framkvæmdir o.fl.\nVeita skal landeigendum þar sem ætlunin er að fara í nauðsynlegar framkvæmdir tækifæri til að koma að sjónarmiðum sínum áður en ákvörðun skv. 2. gr. er tekin.\nÁður en ráðherra tekur ákvörðun skv. 2. gr. skal hann gefa sveitarfélagi þar sem hinar nauðsynlegu framkvæmdir eru fyrirhugaðar, sem og ráðherrum sem fara með skipulagsmál, náttúruvernd og ríkisfjármál, Vegagerðinni, Skipulagsstofnun, [Umhverfis- og orkustofnun, Náttúruverndarstofnun, Náttúrufræðistofnun] og Minjastofnun Íslands, skamman frest til að koma sjónarmiðum sínum á framfæri.\nRáðherra sem fer með málefni almannavarna skal taka mið af tillögum og\nathugasemdum landeigenda, sveitarfélaga og stjórnvalda skv. 1. og 2. mgr. eins\nog kostur er. Ef brýna nauðsyn ber til og það þolir ekki bið getur ráðherra\ntekið ákvörðun skv. 2. gr. þótt sjónarmið þessara aðila liggi ekki\nfyrir. Framkvæmd samráðs samkvæmt þessari grein er ekki skilyrði fyrir gildi\nákvörðunar ráðherra skv. 2. gr. og hefur ekki áhrif á\nþað.\nL. 135/2024, 1. gr.",
      "metadata": {
        "source_anchor": "G3",
        "section_format": "article"
      }
    },
    {
      "provision_ref": "4",
      "section": "4",
      "content": "Forvarnagjald.\nLeggja skal árlegt gjald á allar húseignir sem nemur 0,08&permil; af brunabótamati samkvæmt lögum um brunatryggingar. Tekjur af gjaldinu renna í ríkissjóð.\nVátryggingafélög innheimta gjaldið með iðgjöldum skv. 3. mgr. 11. gr. laga um Náttúruhamfaratryggingu Íslands, nr. 55/1992, og gilda 3. og 5. mgr. 11. gr. þeirra laga um innheimtu þess. Álagning gjaldsins skal ekki hafa áhrif til hækkunar á innheimtuþóknun til vátryggingafélaga.\nRáðherra sem fer með ríkisfjármál getur kveðið nánar á um framkvæmd\nþessarar greinar í reglugerð, þar á meðal um innheimtu\ngjalds.\nRg. 1663/2024.",
      "metadata": {
        "source_anchor": "G4",
        "section_format": "article"
      }
    },
    {
      "provision_ref": "5",
      "section": "5",
      "content": "Gildistaka o.fl.\nLög þessi öðlast þegar gildi, utan 4. gr. sem öðlast gildi 1. janúar 2024, og falla brott 31. desember 2026. Þó skulu ákvæði 1.&ndash;3. gr. og 3. mgr. þessarar greinar falla úr gildi [1. janúar 2026].\nÞrátt fyrir 2. mgr. 8. gr. laga um Stjórnartíðindi og Lögbirtingablað binda lög þessi alla þegar við birtingu.\nÁkvæði eftirfarandi laga gilda ekki um undirbúning, töku og framkvæmd ákvörðunar skv. 2. gr.:\n1. Lög um náttúruvernd.\n2. Lög um menningarminjar.\n3. Skipulagslög.\n4. Lög um umhverfismat framkvæmda og áætlana.\n5. Lög um opinber innkaup.\n6. Lög um skipan opinberra framkvæmda.\n7. Stjórnsýslulög.\n8. Lög um hollustuhætti og mengunarvarnir.\n9. Lög um rannsóknir og nýtingu á auðlindum í jörðu.\nL. 135/2024, 2. gr.",
      "metadata": {
        "source_anchor": "G5",
        "section_format": "article"
      }
    }
  ]
}
