{
  "id": "35/1944",
  "type": "statute",
  "title": "Forsetaúrskurður um skjaldarmerki Íslands",
  "status": "in_force",
  "issued_date": "1944-06-17",
  "url": "https://www.althingi.is/lagas/nuna/1944035.html",
  "description": "Tók gildi 1. desember 1944.",
  "provisions": [
    {
      "provision_ref": "1",
      "section": "1",
      "content": "Forsetaúrskurður um skjaldarmerki Íslands 1944 nr. 35 17. júní\nTók gildi 1. desember 1944.\nSkjaldarmerki Íslands er silfurlitur kross í heiðbláum feldi með eldrauðum krossi innan í silfurlita krossinum. Armar krossanna skulu ná alveg út í rendur skjaldarins á alla fjóra vegu. Breidd krossmarksins skal vera / 9 af breidd skjaldarins, en rauði krossinn helmingi mjórri, / 9 af breidd skjaldarins. Efri reitirnir skulu vera rétthyrndir, jafnhliða ferhyrningar og neðri reitirnir jafnbreiðir efri reitunum, en þriðjungi lengri.\nSkjaldberar eru hinar fjórar landvættir, sem getur í Heimskringlu: Griðungur, hægra megin skjaldarins, bergrisi, vinstra megin, gammur, hægra megin ofan við griðunginn, og dreki, vinstra megin, ofan við bergrisann.\nSkjöldurinn hvílir á stuðlabergshellu.",
      "metadata": {
        "section_format": "fallback_whole_law"
      }
    }
  ]
}
