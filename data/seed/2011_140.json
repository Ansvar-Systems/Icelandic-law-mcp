{
  "id": "140/2011",
  "type": "statute",
  "title": "Lög um Þjóðminjasafn Íslands",
  "status": "in_force",
  "issued_date": "2011-09-28",
  "url": "https://www.althingi.is/lagas/nuna/2011140.html",
  "description": "Tóku gildi 1. janúar 2013.",
  "provisions": [
    {
      "provision_ref": "1",
      "section": "1",
      "content": "Höfuðsafn.\nÞjóðminjasafn Íslands er eign íslenska ríkisins og fer [ráðherra] með yfirstjórn þess. Safnið er höfuðsafn á sviði menningarminja.\n[Þjóðminjasafnið er háskólastofnun með sjálfstæðan fjárhag.]\nKostnaður af rekstri Þjóðminjasafnsins greiðist úr ríkissjóði eftir því sem ákveðið er í fjárlögum.\nL. 21/2012, 4. gr. L. 57/2013, 1. gr.",
      "metadata": {
        "source_anchor": "G1",
        "section_format": "article"
      }
    },
    {
      "provision_ref": "2",
      "section": "2",
      "content": "Skipulag og yfirstjórn.\nRáðherra skipar forstöðumann Þjóðminjasafns Íslands, þjóðminjavörð, til fimm ára í senn. [Viðkomandi skal hafa háskólamenntun og góða þekkingu á starfssviði safnsins. Endurnýja má skipun forstöðumanns einu sinni til næstu fimm ára.]\nForstöðumaður Þjóðminjasafns Íslands, þjóðminjavörður, stjórnar starfsemi og rekstri safnsins. Hann ræður [starfsfólk] og er í fyrirsvari fyrir safnið.\nL. 50/2023, 2. gr.\nII. kafli. Hlutverk og starfsemi.",
      "metadata": {
        "source_anchor": "G2",
        "section_format": "article"
      }
    },
    {
      "provision_ref": "3",
      "section": "3",
      "content": "Hlutverk.\nHlutverk Þjóðminjasafns Íslands er að stuðla sem best að varðveislu íslenskra menningarminja og miðla sögu þjóðarinnar.\nHlutverk sitt rækir safnið einkum með því að:\na. safna, skrá og varðveita menningar- og þjóðminjar,\nb. taka við og varðveita fornmuni, sýni og önnur rannsóknargögn úr fornleifarannsóknum,\nc. rannsaka og annast kynningu á menningarminjum með sýningum, útgáfu á fræðilegum ritum og annarri fræðslustarfsemi til að veita sem víðtækasta sýn á íslenska sögu og setja hana í alþjóðlegt samhengi,\nd. miðla þekkingu um íslenska menningu til skóla, fjölmiðla og almennings,\ne. annast minjavörslu í nánu samstarfi við Minjastofnun Íslands og eiga í samstarfi við önnur höfuðsöfn,\nf. móta stefnu um söfnun, skráningu, rannsóknir og miðlun menningar- og þjóðminja,\ng. stuðla að samvinnu menningarminjasafna,\nh. veita öðrum menningarminjasöfnum ráðgjöf,\ni. halda skrá yfir lausamuni í einkaeigu er teljast til þjóðarverðmæta,\nj. annast önnur verkefni samkvæmt ákvörðun ráðherra.\n[Stofnunin á samstarf við aðrar stofnanir á háskólastigi samkvæmt sérstökum samningum.\nSamstarf Þjóðminjasafns Íslands og Háskóla Íslands skal byggjast á sérstökum samstarfs- og þjónustusamningi um starfstengsl, fjárhagsleg samskipti og skipan sameiginlegra starfa.\nSafninu er heimilt að veita öðrum háskólum landsins þjónustu eftir því sem nánar er ákveðið í gagnkvæmum þjónustusamningum við einstaka háskóla.]\nL. 57/2013, 2. gr.\n[3. gr. a. Rannsóknarstaða tengd nafni dr. Kristjáns Eldjárns.\nVið Þjóðminjasafn Íslands skal vera sérstök rannsóknarstaða kennd við dr. Kristján Eldjárn.]\nL. 57/2013, 3. gr.",
      "metadata": {
        "source_anchor": "G3",
        "section_format": "article"
      }
    },
    {
      "provision_ref": "4",
      "section": "4",
      "content": "Gjaldtökuheimild.\nÞjóðminjasafni Íslands er heimilt að taka aðgangseyri. Þá er safninu heimilt að taka gjald fyrir þjónustu sína, svo sem lán á munum, ljósmyndun muna, afrit af ljósmyndum, sérunnar munaskrár og úttak tölvugagna, sérfræðilega heimildaþjónustu, fjölföldun og hvers konar aðra þjónustu til að standa straum af kostnaði. Safnið setur gjaldskrá um framangreinda gjaldtöku.",
      "metadata": {
        "source_anchor": "G4",
        "section_format": "article"
      }
    },
    {
      "provision_ref": "5",
      "section": "5",
      "content": "Varðveisla og lán safngripa.\nÞjóðminjasafni Íslands er heimilt að fela viðurkenndu safni varðveislu gripa sem því eru afhentir.\nSafninu er heimilt að fela öðrum stofnunum á sviði minjavörslu eftirlit með minjum sem eru hluti af safnkosti þess.\nSafninu er einnig heimilt að lána viðurkenndum söfnum eða öðrum stofnunum safngripi tímabundið á sýningar eða til rannsókna.\nÖll lán á safngripum þurfa að uppfylla skilyrði Þjóðminjasafns Íslands um útlán safngripa.\nIII. kafli. Kirkjugripir.",
      "metadata": {
        "source_anchor": "G5",
        "section_format": "article"
      }
    },
    {
      "provision_ref": "6",
      "section": "6",
      "content": "Friðun kirkjugripa.\nÞjóðminjasafn Íslands ákveður, að höfðu samráði við biskup Íslands eða forstöðumenn trúfélaga, friðun kirkjugripa sem varðveittir eru í kirkjum landsins og taldir eru friðunarverðir vegna sögulegs eða listræns gildis.\nSafnið skal halda skrá yfir friðaða kirkjugripi og láta biskupsstofu, forstöðumanni viðeigandi trúfélags og hlutaðeigandi kirkju í té upplýsingar úr skránni.",
      "metadata": {
        "source_anchor": "G6",
        "section_format": "article"
      }
    },
    {
      "provision_ref": "7",
      "section": "7",
      "content": "Friðaðir kirkjugripir.\nFriðaðir kirkjugripir skv. 6. gr. eru friðhelgir. Óheimilt er að raska þeim eða spilla. Ekki má heldur flytja þá frá kirkju nema með leyfi Þjóðminjasafns Íslands.\nForráðamönnum kirkna ber að vernda skráða kirkjugripi og skal Þjóðminjasafn Íslands vera þeim innan handar með nauðsynlegar öryggisráðstafanir.",
      "metadata": {
        "source_anchor": "G7",
        "section_format": "article"
      }
    },
    {
      "provision_ref": "8",
      "section": "8",
      "content": "Aflagðir, friðaðir kirkjugripir.\nÞjóðminjasafn Íslands varðveitir aflagða, friðaða kirkjugripi og þá gripi sem safnið og forráðamenn kirkna eru sammála um að eigi sé ástæða til að hafa í kirkju lengur.\nÞjóðminjasafni Íslands er heimilt að fela viðurkenndu safni varðveislu aflagðra, friðaðra kirkjugripa.",
      "metadata": {
        "source_anchor": "G8",
        "section_format": "article"
      }
    },
    {
      "provision_ref": "9",
      "section": "9",
      "content": "Kirkjugripir í einkaeign.\nÞjóðminjasafn Íslands skal eiga forkaupsrétt að kirkjugripum í einkaeign ef seldir verða.\nIV. kafli. Önnur ákvæði.",
      "metadata": {
        "source_anchor": "G9",
        "section_format": "article"
      }
    },
    {
      "provision_ref": "10",
      "section": "10",
      "content": "Setning reglugerða.\nRáðherra er heimilt að setja með reglugerð nánari ákvæði um framkvæmd laganna í heild eða einstakra kafla þeirra.",
      "metadata": {
        "source_anchor": "G10",
        "section_format": "article"
      }
    },
    {
      "provision_ref": "11",
      "section": "11",
      "content": "Gildistaka.\nLög þessi öðlast gildi 1. janúar 2013. ...\nÁkvæði til bráðabirgða.\nFram til 1. janúar 2013 er ráðherra heimilt að undirbúa gildistöku laganna.",
      "metadata": {
        "source_anchor": "G11",
        "section_format": "article"
      }
    }
  ]
}
